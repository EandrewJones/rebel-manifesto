
Filistin Halk Kurtuluş Cephesi, Alman ulusal seçimlerine (Bundestag) dair son zamanlarda medyada çıkan haberlerle ilgili aşağıdaki açıklamayı yaptı:
Filistin Halk Kurtuluş Cephesi, Almanya’daki ırkçı aşırı sağcı güçlerin, İsrail’deki ırkçı Siyonist gruplar ve politik partilerle işbirliği içinde yürüttüğü, Almanya’da yaşayan Filistin ve Arap toplulukları hedef alan ve bu topluluğa korku salmanın yanı sıra Alman ilerici güçlerine, özellikle de Almanya Marksist- Leninist Partisi’ne, kısa bir süre önce aşırı sağcı, faşist “Alternative fur Deutschland” (AFD) partisinin benimsediği mutlak bir aldatmaca ve büyük yalanla saldıran bir medya ve siyaset kampanyasına şahit olmuştur.
Bu kampanya, “Filistin Halk Kurtuluş Cephesi ve Lübnanlı direniş grubu Hizbullah’ı yasaklama” bahanesiyle yürütülmüştür. Biz bunu, yeni göçmenleri, bütün Alman toplumuna politik, toplumsal ve ekonomik düzeylerde zarar verecek bir “gettolaşmaya” iterek Filistinli, Lübnanlı ve Arap toplulukların kamusal hayata, siyasete katılmalarını ve entegre olmalarını engellemeye yönelik ırkçı bir kampanya olarak görüyoruz.
FHKC bu vesileyle, kayda geçmesi için, gerçek durum ve hali açıklığa kavuşturmak istiyor:

FHKC’nin dünyanın herhangi biryerindeki seçimlere katılmadığı ve bu tür herhangi bir seçime katılmayı amaçlamadığı iyi bilenen bir gerçektir. Görünüşe bakılırsa İsrail’deki Siyonist örgütlerin Berlin’de, Volker Beck ve destekçileri gibi uzantıları vardır ve bunlar örgütümüzün Alman Federal seçimlerinde aday gösterdiği yönünde bütünüyle gerçekdışı, yanlış ve gülünç olan yalanlar ve propaganda yayarak İsrail apartheid devletine hizmet etmektedirler. Irkçı İsrail medyası da uluslararası düzeyde yalan ve korku yaymak için fazla mesai yapmıştır.
Berlin’deki ve bütün Almanya’daki büyüyen Arap topluluğunun bu ırkçı saldırılara ve seslerini ve topluluklarını baskı altına alma girişimlerine boyun eğmemesinin çok önemli olduğuna derinden inanıyoruz. Onlara, seçimlere ve Almanya’nın genel politik hayatına sağlıklı, üretken ve barışçıl bir biçimde katılmaları çağrısı yapıyoruz ki bunun topluluğumuza ve Almanya’daki bütün halkların oluşturduğu topluma sadece yararı dokunur.
Mültecileri ağırlama ve onların acılarını hafifletme konusunda büyük bir rol oynamış olan Almanya halkının AFD, Naziler ve NPD gibi Faşist güçler ya da Volcker Beck gibi Siyonist ırkçılar tarafından gerçekten temsil edilmediğini biliyoruz. Bu açıklamalar sadece bizim topluluğumuza yönelik bir saldırı değil aynı zamanda ırkçılığı ve faşizmi reddeden Alman kamuoyunu yanlış yönlendirme çabasıdır da.
İsrail devleti Holocaustt kurbanlarının temsilcisi değildir. Irkçı bir devlet Avrupa’da Nazi rejimi tarafından katledilmiş milyonlarca Yahudinin ve diğer mazlum halkların sözcüsü olamaz. Bugün Alman halkının bu korkunç tarihten ders almasının önemli olduğunu biliyoruz ama bu ayrımcı ve ırkçı bir devleti destekleyerek yapılamaz.
Alman güvenlik kurumlarının, topluluklarımızın ve Berlin’deki ve Almanya’nın başka yerlerindeki örgütlerinin barışçıl niyetlerini ve topluluğumuzun, Alman toplumuna zarar verecek ırkçılık, nefret, şiddet ve baskının her biçimine karşı durduğunu gayet iyi bildiğine güveniyoruz.
FHKC’nin “terör listesi”nden çıkartılmasını talep ettikleri için Almanya Marksist Leninist Partisi’ni ve Enternasyonalist Liste’yi selamlıyoruz; böyle bir listeleme adaletsizliğin bir örneğidir ve bölgede ve dünyada barışın sağlanmasına asla yardımcı olmaz.

Son olarak, örgütümüz Filistin Halk Kurtuluş Cephesi’nin, dünyanın her yerinde, kendilerini Filistin halkının direnişi ve Filistin solunun mirası, tarihi, perspektifleri ve görüşleriyle özdeşleştiren on binlerce destekçisinin, sempatizanının ve dostlarının bulunduğuna açıklık getirmek isteriz; bunlara dünyanın farklı yerlerindeki, Filistinli olan ve Filistinli olmayan gençlik de dahildir. Böylece, FHKC bu sempatizanlara ve destekçilere derin bir değer verir ancak onlarla doğrudan bir örgütsel bağımız yoktur, onlar da Cephe’den talimat almamaktadır ve o yüzden “FHKC sempatizanları” bu bağlamda bağımsızdır.
 
 
 