
Το Λαϊκό Μέτωπο για την Απελευθέρωση της Παλαιστίνης (P.F.L.P.)Το Λαϊκό Μέτωπο για την Απελευθέρωση της Παλαιστίνης (P.F.L.P.) καλεί όλα τα ελληνικά κινήματα για κοινωνική δικαιοσύνη και τους υποστηρικτές της Παλαιστίνης να συγκεντρωθούν και να διοργανώσουν μια διαμαρτυρία ενάντια στην επίσκεψη του πρωθυπουργού του κατεχόμενου κράτους, του εγκληματία πολέμου Μπενιαμίν Νετανιάχου, με αφορμή την τριμερή σύνοδο με τον πρωθυπουργό της Ελλάδας Αλέξη Τσίπρα και τον πρόεδρο της Κύπρου, Νίκο Αναστασιάδη, στις 15 Ιουνίου.
Το PFLP καλεί όλες τις φιλικές ελληνικές δυνάμεις και κόμματα, να αντιπαλέψουν τους εντεινόμενους πολιτικούς, στρατιωτικούς κι οικονομικούς δεσμούς μεταξύ της Ελλάδας και της Σιωνιστικής οντότητας, δεσμοί που έρχονται σε αντιπαράθεση και σε βάρος του Παλαιστινιακού και του Αραβικού λαού, των οποίων οι πόροι και τα δικαιώματα κατασχέθηκαν από τον κατακτητή, ενώ παράλληλα ανοίγουν το δρόμο στη λεηλασία του πλούτου και του ελληνικού λαού, από το αμερικανικό και το Σιωνιστικό κράτος.
Το Μέτωπο κατήγγειλε το ρόλο της κυβέρνησης ΣΥΡΙΖΑ-ΑΝΕΛ στην κλιμάκωση αυτής της σχέσης μεταξύ της Ελλάδας και του Σιωνιστικού κατεχόμενου κράτους, σχέση που εξελίσεται σε πρωτοφανή επίπεδα σε βάρος των λαών της ελλάδας και της Παλαιστίνης και του πλούτου και των πόρων του φυσικού αερίου και του νερού. Το Λαικό Μέτωπο επιβεβαίωσε ότι αυτή η προσπάθεια της ελληνικής κυβέρνησης να “στοιχηματίσει” επάνω στις ΗΠΑ και στους Σιωνιστές για να λύσει την οικονομική κρίση, θα αποτύχει.
Το Μέτωπο παροτρύνει όλα τα μέλη και τους θεσμούς της Παλαιστινιακής κι Αραβικής κοινότητας στην πόλη της Θεσσαλονίκης να συμμετάσχουν ενεργά σε διαδηλώσεις κατά της επίσκεψης του Νετανιάχου, να βγουν στους δρόμους και να ασκήσουν το δικαίωμά τους να απορρίψουν την επίσκεψη αυτή και να επιδείξουν την οργή τους ενάντια στα καθημερινά εγκλήματα της Σιωνιστικής Κατοχής προς τον Παλαιστινιακό λαό, μπροστά στα τα μάτια όλου του κόσμου.
Το Μέτωπο παροτρύνει επίσης όλους τους φίλους της Παλαιστίνης να προβούν σε άμεσες ενέργειες για να απελάσουν τον Νετανιάχου από τη Θεσσαλονίκη και την Ελλάδα συνολικά και να καταστήσουν σαφές ότι τέτοιοι εγκληματίες πολέμου δεν είναι ευπρόσδεκτοι από τον ελληνικό λαό.
Επιπλέον, το Μέτωπο παροτρύνει την περαιτέρω κλιμάκωση του ρόλου των λαϊκών κινημάτων κατά του φασισμού και του σιωνισμού και στην Ελλάδα και την ανάπτυξη του διεθνούς κινήματος για το μποϊκοτάρισμα όλων των εταιριών και των θεσμών του κράτους κατοχής, προκειμένου αυτό να απομονωθεί και σε περιφερειακό αλλά και σε παγκόσμιο επίπεδο.
 